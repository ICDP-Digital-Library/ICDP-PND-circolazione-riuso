Compatibilità dei principi *Open Access* con la normativa nazionale
===================================================================

Relativamente alla compatibilità dei principi dell’*Open Access* con
il quadro normativo nazionale occorre chiarire in primo luogo che nella
ricezione in ambito nazionale della citata direttiva comunitaria
2019/1024 (PSI) sono state esplicitamente richiamate le disposizioni
dell’art. 107 e 108 del Codice dei beni culturali [1]_; pertanto mentre
i principi dell’Open Access si applicano integralmente alla
pubblicazione di dati e metadati [2]_, la libera circolazione delle
riproduzioni dei beni culturali rimane invece consentita per tutti gli
usi eccetto quelli lucrativi, per i quali, come è noto, è richiesto un
corrispettivo di riproduzione. Tuttavia, la stessa direttiva europea
prevede la possibilità di applicare costi, anche superiori a quelli
marginali, per il patrimonio digitale di musei, archivi e biblioteche.
Si può pertanto affermare che le norme del Codice dei beni culturali
possono trovare armonizzazione con le citate disposizioni europee sulla
base dei seguenti punti di convergenza:

-  la consultazione dei dati e delle riproduzioni digitali del
   patrimonio culturale è libera e gratuita;

-  l’uso di dati e riproduzioni digitali del patrimonio culturale per
   finalità di studio, ricerca, libera manifestazione del pensiero o
   espressione creativa, promozione della conoscenza, che non abbiano
   scopo di lucro diretto, è libero per legge; di conseguenza nella
   pubblicazione dei contenti digitali in rete deve essere data la
   possibilità agli utenti di riutilizzare immagini e metadati per le
   finalità previste dal Codice dei beni culturali; saranno perciò da
   evitare tutte le clausole restrittive che limitino l’esercizio di
   quanto consentito dal Codice così come il ricorso a filigrane
   invasive sulle immagini o a mezzi che ostacolino il download delle
   immagini per gli usi consentiti;

-  la promozione di forme di co-creazione e *crowdsourcing* a partire
   dai contenuti resi disponibili online, e in generale di tutte quelle
   iniziative (come laboratori, concorsi di idee, forme di co-curatela,
   ecc.) che possono facilitare l’interazione tra il luogo della cultura
   e i suoi pubblici, rientra tra le attività che possono essere
   facilitate attraverso il libero accesso;

-  nella pubblicazione online di riproduzioni digitali fedeli di beni
   culturali non protetti da diritto d’autore non sarà possibile
   utilizzare la formula “© Copyright, tutti i diritti riservati” o
   altre licenze Creative Commons, ma si dovrà ricorrere all’etichetta
   “BC standard” (cfr. par. :ref:`licenze_e_termini_d_uso`). Nel caso di partecipazione a progetti
   sovranazionali, potranno essere presi in considerazioni termini d’uso
   differenti, in armonia con quanto previsto nel progetto stesso,
   purché espressamente autorizzati;

i metadati descrittivi associati alle riproduzioni digitali, in quanto
patrimonio informativo della pubblica amministrazione, è auspicabile
siano rilasciati in modalità aperta, come chiaramente previsto dalle
direttive europee e dal Codice dell’amministrazione digitale più volte
richiamati; Nella determinazione dei corrispettivi di riproduzione per
gli usi commerciali (*merchandising*, prodotti pubblicitari, stampe *fine
art* per il mercato, copie digitali certificate per il mercato, ecc.)
saranno utilizzati i criteri previsti al par. 6. Nella riscossione dei
corrispettivi dovranno essere privilegiate forme il più possibile
automatizzate e semplici per gli utenti, rispettando le previsioni dei
pagamenti elettronici della pubblica amministrazione (PagoPA).

.. [43] Cfr. nota 4 :ref:`direttiva_2019_1024`.

.. _Linee guida per la redazione del piano di gestione dei dati: https://docs.italia.it/italia/icdp/icdp-pnd-dmp-docs/
.. [44] Cfr. `Linee guida per la redazione del piano di gestione dei dati`_, allegato tecnico n. 2 al PND.
