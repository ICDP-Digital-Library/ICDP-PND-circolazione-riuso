Testo Etichetta MiC Standard (NC)
================================

Nell'ambito del *Piano nazionale di digitalizzazione* coordinato dall’Istituto centrale per la digitalizzazione del patrimonio culturale (ICDP) – Digital Library del Ministero della Cultura (MiC) e delle attività riguardanti le *Linee guida per l’acquisizione, la circolazione e riuso delle riproduzioni dei beni culturali in ambiente digitale*, il MiC ha ideato e pubblicato l’etichetta **MiC Standard**.

L’etichetta **MiC Standard** rende esplicite le prescrizioni d’uso per le riproduzioni dei beni culturali in pubblico dominio, con l’obiettivo di rendere noti e chiari i termini di riutilizzo delle immagini secondo le disposizioni vigenti del codice dei beni culturali e del paesaggio (artt. 107-108).

Per ulteriore chiarezza, la **MiC Standard** non è propriamente una licenza, dal momento che non interviene nell’ambito del diritto d’autore, né definisce una cessione di diritti d’autore.

Puoi dunque condividere e modificare le riproduzioni dei beni culturali contrassegnati dall’etichetta MiC Standard “per finalità di studio, ricerca, libera manifestazione del pensiero o espressione creativa, promozione della conoscenza del patrimonio culturale” ai sensi dell’art. 108, comma 3-bis del Codice dei beni culturali, a patto che tali finalità siano diverse dal lucro.

 - La “etichetta MiC standard” stabilisce il principio di gratuità secondo tali caratteristiche:

      - Per fini di studio, ricerca, libera manifestazione del pensiero o espressione creativa.

      - Per usi editoriali: questo può comprendere i casi riguardanti l’editoria scientifica in Open Acces (monografie o riviste), editoria in canali commerciali online o tradizionale e editoria didattica che hanno bisogno di inviare una informativa sull’eventuale pubblicazione (con le eccezioni specificate di seguito); quotidiani e riviste connesse che non hanno bisogno di informative.

      - Per usi connessi con l’impresa culturale e l’industria creativa: mostre ed eventi culturali (ingresso gratuito o a pagamento) Format espositivi a pagamento, documentari, produzioni cinematografiche e programmi televisivi (da valutare in relazione alla finalità), app di terze parti commercializzate).

  - Sono soggetti ad autorizzazione e a corrispettivi di riproduzione a favore dell’ente che ha in consegna il bene:

      - Gli usi pubblicitari e commerciali: la riproduzioni del bene su prodotti commerciali quali quali il merchandising, uso promozionale e pubblicitario fondali e ambientazioni per eventi o attività commerciali.

      - Usi editoriali in canali commerciali online e tradizionali per pubblicazioni superiori alle 2000 copie e ai 70 euro come prezzo di copertina (cfr. dm. 8 aprile 1994)

      - Commercializzazione delle riproduzioni e compie certificate destinate al mercato.

Questa etichetta è un'opportunità per condividere dati pubblici del MiC attraverso la creazione di uno standard.
