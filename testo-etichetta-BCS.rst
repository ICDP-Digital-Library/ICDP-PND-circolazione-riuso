Etichetta “Beni Culturali Standard” (BCS)
=========================================

L’etichetta Beni Culturali Standard (BCS) specifica i termini d’uso delle riproduzioni del patrimonio culturale italiano in pubblico dominio in conformità con quanto previsto dalla legislazione vigente.

L’etichetta BCS è in linea con le dichiarazioni sui diritti del consorzio RightsStatements.org ed è conforme alla dichiarazione No-OKLR (No Copyright - Altre Restrizione Legali Note) il cui testo è disponibile all’indirizzo web

http://rightsstatements.org/vocab/NoC-OKLR/1.0/​



**Sei libero di**

1. Riutilizzare questa riproduzione per le seguenti finalità:

    - fini di studio, ricerca, libera manifestazione del pensiero o espressione creativa;
    - attività di valorizzazione del patrimonio culturale (mostre ed eventi culturali);
    - tutti gli usi editoriali: editoria scientifica in Open Access (monografie o riviste), editoria scolastica, editoria in canali commerciali online o tradizionali.

2. Condividere questa riproduzione con chiunque alle medesime condizioni indicate in questa pagina.

**Alle seguenti condizioni**

3. Richiedere all’ente titolare del bene un’autorizzazione preventiva nel caso tu intenda utilizzare la riproduzione per finalità lucrative, tra cui:

    - usi pubblicitari e commerciali (advertising e produzione di oggetti destinati al mercato);
    - creazione di app e servizi digitali a pagamento;
    - produzioni cinematografiche e programmi televisivi;
    - produzione di format espositivi per la commercializzazione;
    - la successiva commercializzazione della riproduzione stessa.

4. Corrispondere all’ente titolare del bene gli eventuali costi richiesti a titolo di rimborso spese o di corrispettivo di riproduzione;

5. Nel caso di utilizzi editoriali, inviare una comunicazione all’ente titolare del bene rappresentato utilizzando il form indicato al momento del download;

6. Prevedere le medesime condizioni d’uso indicate nella presente pagina nella condivisione con terzi di questa riproduzione.

**Ti chiediamo di**

7. Citare correttamente l’ente titolare del bene riprodotto, utilizzando la formula indicata nel momento del download della riproduzione digitale, al fine di consentire ai successivi utilizzatori della riproduzione di conoscere l’ente a cui chiedere eventuali autorizzazioni;

8. Inviare una copia del prodotto realizzato (pubblicazioni, cataloghi, video, materiali pubblicitari, ecc.) all’ente titolare del bene culturale, al fine di condividere i contenuti realizzati;

9. Indicare la denominazione del bene culturale riprodotto, citando le informazioni contenute nei metadati associati alla riproduzione (es. Titolo, Autore, Anno, Segnatura, ecc.), per  promuovere la circolazione della conoscenza.
