.. _come_pubblicare_le_riproduzioni:

Come pubblicare le riproduzioni
===============================

Per la pubblicazione in rete delle riproduzioni di beni culturali di
appartenenza statale gli istituti del MiC possono fare riferimento alle
seguenti indicazioni che sintetizzano alcuni dei contenuti già
richiamati nel presente documento:

.. _Linee guida per la digitalizzazione del patrimonio culturale: https://docs.italia.it/italia/icdp/icdp-pnd-digitalizzazione-docs
-  La risoluzione minima (cfr. `Linee guida per la digitalizzazione del patrimonio culturale`_ e relativo *Glossario*) delle immagini di beni
   culturali pubblicate in rete dagli istituti ministeriali dovrà essere
   compresa tra 2500 e 3500 pixel *sul lato lungo* in maniera tale da
   risultare idonea a garantire non solo attività di studio e ricerca ma
   anche livelli minimi di riutilizzo e di diffusione delle immagini
   stesse per le finalità consentite dalla normativa vigente.

-  È da escludere la sovraimpressione, all’interno dell’immagine, di
   filigrane invasive. Queste ultime possono essere ammesse,
   eventualmente, solo nella cornice esterna alla riproduzione stessa
   (cfr. par. :ref:`modalita_di_acquisizione_delle_riproduzioni`, :ref:`A8`).

-  La pubblicazione in rete delle immagini deve essere sempre associata
   a un set di metadati esterno e interno alla riproduzione digitale che
   dovranno riportare non solo i dati identificativi dell’opera
   riprodotta, ma anche informazioni sulle condizioni di utilizzo
   dell’immagine medesima (cfr. par. :ref:`licenze_e_termini_d_uso`).

-  Per il *download* delle immagini può essere prevista una procedura di
   registrazione dell’utenza al fine di favorirne l’identificazione e la
   rielaborazione di dati di tipo statistico. La registrazione, qualora
   prevista, dovrà richiedere una procedura di compilazione semplice e
   rapida di inserimento dei dati e di autenticazione. Nel caso in cui
   un istituto optasse per la registrazione dell’utenza si raccomanda di
   prestare particolare attenzione alle problematiche di riservatezza
   degli utenti registrati e al riutilizzo dei dati degli stessi e,
   naturalmente, agli oneri derivanti dalla costituzione e gestione di
   una simile banca dati. Una simile pratica, finalizzata a una
   conoscenza più approfondita del pubblico dei fruitori in rete,
   consentirà di indirizzare meglio le politiche di valorizzazione
   promosse dagli istituti.

.. _Linee guida per la redazione del piano di gestione dei dati: https://docs.italia.it/italia/icdp/icdp-pnd-dmp-docs/

Si suggerisce infine nella pubblicazione online delle riproduzioni
digitali di utilizzare applicativi *open source* per la gestione e
l'esposizione di risorse digitali che favoriscano l’interoperabilità fra
progetti diversi; nello specifico, si raccomanda l’utilizzo del
protocollo denominato IIIF (*International Image Interoperability
Framework*)  [50]_ che consente la condivisione delle immagini tra
istituzioni diverse (cfr. `Linee guida per la redazione del piano di gestione dei dati`_).

.. [50] Il framework IIIF è un insieme di specifiche per l’esposizione di
   oggetti digitali di alta qualità su larga scala. Il progetto alla
   base open source è sostenuto da una comunità internazionale e da un
   consorzio di importanti istituzioni culturali ed è supportato da una
   comunità internazionale che sviluppa e implementa le specifiche delle
   API (Application Programming Interface) che lo costituiscono (cfr.
   https://iiif.io/). Ad oggi è utilizzato dalle maggiori biblioteche in
   tutto il mondo.
